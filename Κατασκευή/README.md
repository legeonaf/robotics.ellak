# Η κατασκευή

![image](images/home.png)

## Συλλογή υλικών

Υλικά:
- Ξυλεία κόντρα πλακέ πάχους 0,5cm
- Ξυλόκολλα
- Ράβδοι κόλλας σιλικόνης, 4-5 ράβδοι
- Χρώματα και βερνίκια ξύλου της επιλογής μας
- Καρφιά και βίδες
- Στόκος ξύλου
- Μικροί μεντεσέδες, 2
- Καλώδια
- Μακετόχαρτο, 45cm*45cm
- Ξυλάκια παγωτού
- Ύφασμα

Για προαιρετικές διακοσμήσεις για το σπίτι και τον κήπο:
- Ξύλα Balsa,ύφασμα, χαρτί, βίδες (για έπιπλα)
- Πράσινο χαρτί γκοφρέ (για γρασίδι)
- Ακρυλικά χρώματα (για το μονοπάτι του κήπου)
- Έτοιμες φιγούρες, φυτά και μινιατούρες επίπλων/πραγμάτων
- Χάρτινα ποτήρια με σχέδια (για πίνακες)

Εργαλεία:
- Χάρακας
- Μέτρο
- Γυαλόχαρτα
- Σφυρί
- Τρυπανάκι
- Kατσαβίδι
- Μολύβι
- Πριόνι
- Χαρτοταινία
- Πιστόλι σιλικόνης

## Επεξεργασία ξυλείας

### Κοπή ξύλων
Μετράμε, σχεδιάζουμε και κόβουμε με το πριόνι τα ξύλα κόντρα πλακέ σε οκτώ παραλληλόγραμμα όπως φαίνοτναι στο σχήμα.
(Π):
- Π1 (πάτωμα κάτω) 35cm*25cm
- Π2 (πάτωμα πάνω) 35cm*25cm
- Π3 (τοίχος δεξιά) 30cm*25cm
- Π4 (τοίχος αριστερά) 30cm*25cm
- Π5 (τοίχος μέση) 17cm*26cm
- Π6 (σκεπή δεξιά) 20,5cm*25cm
- Π7 (σκεπή αριστερά) 26cm*25cm
- Π8 (τοίχος πίσω) 36cm*31cm

![image](images/WallSketch.png)

### Κοπή παραθύρων
Για τα δύο πλαίνα παράθυρα παίρνουμε τα Π3 και Π4 και κόβουμε δύο παραλληλόγραμμες τρύπες για παράθυρα διαστάσεων
8cm(πλάτος)x6cm(ύψος) σε ύψος 21cm και με απόσταση απο τα άκρα 8cm απο την αριστερή άκρη του ξύλου και 9cm απο την δεξιά.
Για το πίσω παράθυρο παίρνουμε το Π8 και κόβουμε ένα παραλληλόγραμμο παράθυρο διαστάσεων 9cm(πλάτος)x5cm(ύψος) σε ύψος 8cm και με απόσταση απο τα άκρα 5,5cm απο την αριστερή άκρη και 21,5cm απο την δεξιά. Για την πόρτα παίρνουμε το ίδιο ξύλο και κάνουμε μια παραλληλόγραμμη τρύπα διαστάσεων 10cm(ύψος)x5cm(πλάτος) με απόσταση απο τα άκρα 20cm απο  την αριστερή άκρη και 11cm απο την δεξιά.

![image](images/ΔιαστάσειςΠαραθύρουΠ3Π4.png)

![image](images/ΔιαστάσειςΠαραθύρουπόρταςΠ8.png)



### Στοκάρισμα παραθύρων και πόρτας
Για το στοκάρισμα χρησιμοποιούμε τον στόκο ξύλου και αλείφουμε τις εσωτερικές άκρες των παραθύρων και της πόρτας(κυρίως στος γωνίες) οσο χρειάζεται μεχρι να καλυφθούν τυχών εσοχές και γρατζουνιές που προκλήθηκαν κατα την κοπή. Αφόυ στεγνώσουν τρίβουμε όλα τα ξύλα με το γυαλόχαρτο στις άκρες και στην επιφάνεια καθώς και εκεί που στοκάραμε.

![image](images/stok1.png)

![image](images/stok2.png)           

![image](images/stok3.png)


## Συναρμολόγηση κομματιών
Για την συναρμολόγηση τρυπάμε τα ξύλα με το τρυπανάκι εκεί που θα βάλουμε τα καρφιά, τα κολλάμε και τα καρφώνουμε σύμφωνα με το σχήμα.

![image](images/imageglue.png)

![image](images/_MG_0084_resize.png)

![image](images/_MG_0113_resize.jpg)

![image](images/_MG_0132_resize.png)


## Βάψιμο
Σε αυτό το στάδιο βερνικώνουμε τα πατώματα και αφού στεγνώσουν βάφουμε τους εξωτερικούς και τους εσωτερικούς τοίχους του σπιτιού με χρώματα της επιλογής μας. Χρησιμοποιούμε χαρτοταινία για να μην λερώσουμε το πάτωμα.

![image](images/_MG_0151_resize.png)

## Η κατασκευή της πόρτας
Για την πόρτα θα χρειαστούμε ένα ορθογώνιο ελάχιστα μικρότερο απο την τρύπα στον τοίχο, 9,8cm(ύψος)x4,8cm(πλάτος),για να μπορεί να ανοίγει με τον συναγερμό τοποθετημένο. Βάφουμε την πόρτα με χρώμα της αρεσκείας μας και σε ύψος 5cm
βιδώνουμε μία μικρή βίδα για χερούλι (να μην βγεί απο την άλλη μεριά). Έπειτα με κοντές βίδες βιδώνουμε τoυς μεντεσέδες στην πόρτα και μετά στον τοίχο.

![image](images/door.png)

## Η αυλή
Την αυλή την στήνουμε πάνω σε ένα κομμάτι μακετόχαρτο (Εικ.1). Η κατασκευή των φραχτών και της πόρτας γίνεται όπως υποδεικνύει το σκίτσο (Εικ.2+Εικ.3) και με διαστάσεις 11cm, 15cm και 7cm (Εικ.4). Έπειτα κολλάμε τους φράχτες (όχι την πόρτα) στο μακετόχαρτο με κόλλα σιλικόνης (εφόσον θέλετε να διακοσμήσετε τον κήπο κολλήστε και ζωγραφίστε το δάπεδό του πρίν την τοποθέτηση των φραχτών).

![image](images/yard.png)    
Εικ 1

![image](images/fence.png)     
Εικ 2

![image](images/Fencegate.png)   
Εικ 3

![image](images/fencelength.png)
Εικ 4

## Η τέντα
Η τέντα αποτελείται απο τον σκελετό, τρία ξυλάκια για σουβλάκι (τα δύο 9cm και το μεσαίο 11cm) κολλημένα σε σχήμα Π με σιλικόνη, και το πανί (11cm x 11cm) του οποίου η μία άκρη είναι κολλημένη στο πάνω μέρος του παραθύρου και η απένατι άκρη στο μεσαίο ξυλάκι του σκελετού. Τα ξυλάκια στηρίζονται στον τοίχο απο δύο κλειστά γατζάκια που κλείνουν γύρω απο δύο μικρούς δακτυλίους που θα βιδώσουμε (ο ένας 1cm αριστερότερα απο το παράθυρο και ο άλλος 1cm δεξιότερα, και οι δύο σε ευθεία με την βάση του παραθύρου) ωστε να μπορεί να ανοιγοκλείνει.

![image](images/tenta1.jpg)


## Καλωδίωση και τοποθέτηση εξαρτημάτων
###### Τώρα η μακέτα είναι έτοιμη να καλωδιωθεί:

#### Φώτα
Τα φώτα είναι 4 και τοποθετούνται 2 σε κάθε όροφο. Για τα πάνω φώτα βρίσκουμε την μέση του ταβανιού των δύο δωματίων.
Εκεί θα είναι οι άκρες των καλωδίων. Aρχίζοντας απο εκεί κολλάμε τις άκρες τους με σιλικόνη κάθετα και συνεχίζουμε να κολλάμε το καλώδιο ακολουθόντας κατεύθυνση προς το Arduino (D3-D4, GND).

#### Οθόνη
Η οθόνη θα τοποθετηθεί στον τοίχο Π4 δίπλα στο καλοριφέρ. Φτιάχνουμε ένα πλαίσιο απο μακετόχαρτο και την κολλάμε μέσα. Ανοίγουμε μια τρύπα στον τοίχο απο όπου θα βγαίνουν τα καλώδια της. Έπειτα την κολλάμε στον τοίχο με σιλικόνη. Τα καλώδια θα βγούν απο τον τοίχο και θα συνδεθούν στο Arduino (A4-A5, GND, 5v).

![image](images\lcd.png)

Η οθόνη εμφανίζει συνεχώς την θερμοκρασία του χώρου στην πρώτη γραμμή ενώ στην δεύτερη ανάλογα με την ένδειξη του αισθητήρα φωτός εμφανίζει Day ή Night.

#### Θερμανση
Το καλοριφέρ είναι φτιαγμένο απο ένα λεπτό ξύλινο παραλληλόγραμμο ξύλο balsa χωρίς πάτο. Μέσα κολλάμε ένα κόκκινο LED φωτάκι μαζί με μια αντίσταση 220Ω σε σειρά με τον θερικό πόλο. Το καλοριφέρ θα τοποθετηθεί στον τοίχο Π4.  Κάνουμε μία τρύπα στον τοίχο, περνάμε απο μέσα τα καλώδια, τα συνδέουμε στο Arduino και  κολλάμε το καλοριφέρ με σιλικόνη στο Π4 (D13, GND). Μέσα από τον κώδικα έχει γίνει ρύθμιση να ανάβει το led (δηλαδή η θέρμανση) όταν η θερμοκρασία πέσει κάτω από 23 βαθμούς. Παράλληλα ακόμη και αν είναι μέρα η τέντα σηκώνεται ώστε να βοηθήσει ο ήλιος στη θέρμανση του σπιτιού.

#### Συναγερμός
Ο  συναγερμός θα τοποθετηθεί στην πόρτα όπως υποδεικνύει το σκίτσο με τα καλώδια να κατευθύνονται προς το Arduino (D9, GND).

![image](images/Alarm.png)

#### Κινητήρας τέντας
O κινητήρας της τέντας θα κολληθεί πλάγια στην αριστερή πλευρά του παραθύρου με τον βραχείωνα κολλημένο στο αριστερό ξυλάκι του σκελετού της. Τα καλώδια ακολουθούν κατεύθυνση προς το Arduino (D12, GND).
![image](images/tenta1.jpg)

#### Κινητήρας αυλόπορτας
Ο κινητήρας της αυλόπορτας θα κολληθεί σε όρθια θέση στην αριστερή πλευρά του ανοίγματος για την πόρτα με τα καλώδια να κοιτάνε προς αυτό. Παίρνουμε τον βραχείωνα του κινητήρα και κολλάμε πάνω την πόρτα που έχουμε ετοιμάσει απο πρίν, προσέχοντας να υπάρχει περιθώριο ανάμεσσα στο δάπεδο και την πόρτα για να μπορεί να ανοιγοκλείνει. Έπειτα κάνουμε μία τρύπα στο μακετόχαρτο εκεί που είναι τα καλώδια του κινητήρα και τα περνάμε απο κάτω, για να μην φαίνονται, ακολουθώντας κατεύθυνση προς το Arduino (D11, GND, 5V).
![image](images/mantra.jpg)


#### Διακόπτης λειτουργίας & Διακόπτης φωτών
Ο διακόπτης λειτουργίας είναι τριών επιλογών. Στην θέση 1 τροφοδοτεί το Arduino απο μπαταρία 9 volt, στην θέση 2 τροφοδοτείται το Arduino απο τα φωτοβολταϊκά και στην θέση 0 είναι σβηστό.

Ο διακόπτης τοποθετείται στην θήκη του Arduino απο την εξωτερική πλευρά (D5, GND)
![image](images/switches.jpg)


#### Διακόπτης αυλόπορτας
Ο διακόπτης της εξώπορτας θα τοποθετηθεί στο εσωτερικό του σπιτιού δίπλα στην τηλεόραση ωστε τα καλώδιά του να βγούν απο την τρύπα στον τοίχο και να ακολουθήσουν πορεία προς το Arduino (D6, GND).

#### Ηχείο
Το ηχείο τοποθετείται στο κουτί του Arduino (D8, GND)

#### Φωτοβολταικά
Τα φωτοβολταικά παράγουν 6v τάσης και είναι συνδεδεμένα παράλληλα προκειμένου να δίνουν επαρκή ένταση σε όλα τα εξαρτήματα του σπιτιού .

![image](images/panelwhiring.png)


#### Αισθητήρας θερμοκρασίας
Ο αισθητήρας θερμοκρασίας τοποθετείται πάνω στο πλαίσιο της οθόνης με τα καλώδια να περνάνε μέσα απο το πλαίσιο, να βγαίνουν απο την τρύπα στον τοίχο και ναι κατευθύνονται προς το Arduino (Α1, GND, 5v)

#### Φωτοαντίσταση
Η φωτοαντίσταση τοποθετείται πάνω στο κουτί του Arduino κάτω απο τον κινητήρα της τέντας και συνδέεται με το Arduino (A2, GND, )


[Αρχική Σελίδα έργου](https://github.com/legeonaf/robotics.ellak)
